Edwin szeretettel nézett végig a kristályokon. Harminc év elteltével is ugyanolyan izgalommal töltötte el a rítus, amivel az összegyûjtött manát átadta a központi kristálynak. Egyébként lemondóan nézett végig magán, ha tükör elé került. Harminc éve évfolyamelsõként végzett a Larkinori Akadémián, ragyogó tehetség, az akadémia után a szakterületével, az elemi mágiával foglalkozott, kutató és gyakorlati szakember, számos értékes varázstárgyat begyûjtött a köztársaságnak, sok csatában vett részt, kezei nyomán egész erdõk borultak lángba, tornádók csavarodtak ki tenyerébõl, áradások öntöttek el kikötõket. Aztán szépen lassan lehiggadt, kutatni támadt kedve, amihez nyugalomra volt szüksége, és egy átlagos, távoli(ha van értelme ennek a kifejezésnek egy alapvetõen varázsra épülõ országban) szigetre küldette magát, ahol az öregség elvitte a központi torony varázslóját.
Mostanára megértette, hogy egy ember, legyen bármilyen tehetséges, de akár egy õssárkány is, sosem érhet fel egy birodalom mágikus erejével. Sõt, ereje mindig apró töredéke marad annak. Fõképp egy ilyen hatalmas országénak, mint a Shinari köztársaság; a larkinori varázstoronyban tucatjával álltak a hatalmas, szobányi kristályok, szinte szétrobbanva a beletöltött manától.
Megérintette a központi kristályt(szánalmasan aprónak tûnt a fõvárosiakhoz, és a néhány kiemelkedõ nagyságú manacsomóban fekvõ szigetien lévõkhöz képest), és belépett a szövedékek világába, megkezdte a rítust, amely során a kezében tartott kisebb kristályok, amelyek a szigeten szétterítve begyûjtötték a szabadon áramló energiákat, átadják neki a manát, és õ áttölti a központiba. Minden varázslót a teljesség legtökéletesebb érzésével töltötte el ez az eljárás, maga után valami sóvárgó ürességet hagyva, ezért szinte függõséget alakított ki.
A látvány lélegzetelállító volt, látta a teljes birodalmi manahálót, a hatalmas, vastag pajzsot, amely befedte az összes szigetet, paradox módon csak azokat, a közöttük lévõ hatalmas területekre nem terjed ki, mégis egységes marad.
Most azonban valami nem stimmelt. Mintha valami szürkeség, köd lengte volna be a mana világát, a csillámló szálak mintha elmosódottak lettek volna, a kristályok fénye sem volt olyan vakító. Nem volt ideje hosszasan vizsgálódni. Elképesztõ sebességgel közeledett valamiféle energia, pánikszerûen próbálta lehunyni harmadik szemét, de csak részben sikerült: még látta, ahogy a becsapódó mana mint egy szög, átüti a pajzsot, aztán már a földön fekve találta magát, a toronyban.
Iszonyatosan hasogatott a feje, kicsit zavarodottan tápászkodott fel a hideg kõpadlóról. Zavarodottsága szinte azonnal tovaszállt, mikor a fõtérre nézõ ablakon kitekintve három hatalmas térkaput látott, amin rendezett sorokban vonultak át az idegen katonák.
Bár még soha nem élt át hasonló eseményt, el sem tudta képzelni, hogy valaha támadás éri, agyán azonnal végigfutottak a jól eszébe vésett teendõk a vész esetére: egy gyors pillantással felmérte, tudnak-e segítséget küldeni, de a támadás olyan mértékben összezilálta a sziget körül a finom energiaszálakat, hogy nagyobb csapatok szállítása, stabil térkapuk nyitása teljességgel képtelenségnek tûnt, csak az ellenséges kapuk ívei izzottak a káosz tengerében.
A helyi erõk szinte azonnal reagáltak, felhangzott a riadóra hívó kürtszó, de lépéshátrányban voltak. Az õ feladata a vezetõk kimenekítése, így nem maradhatott, hogy erõsítse a sziget védelmét.
De... vetett egy kaján pillantást a most behozott kristályokra. Ha úgyis elbukik a sziget, legalább ezek ne kerüljenek az ellenség kezébe, és a bennük lévõ manát már úgysem tudja a birodalom hasznosítani. Rájuk tette a kezét, majd visszanyúlt ifjúsága legszebb éveihez, mikor elemi mágusként a tûz mindenféle formáival bûvészkedett: kezével maszatoló mozdulatokat tett a látóterében, érezte a testén átáramló hihetetlen mennyiségû manát, mire a teret elborították a lángok, fülét azonnal elérte a haldoklók fájdalmas sikoltása, orrát megcsapta az égõ emberi hús szaga. Néhány gyors varázsigével tartósította a fõteret beterítõ tûzvészt, majd remélve, hogy hozzájárulása elõsegíti a gyõzelmüket, több pillantást nem vesztegetve a kibontakozó csatára egy szemvillantás alatt a fõpap mellett termett a templomban.
A katedrális vezetõje és jópár pap Hermésznek, a mágia istenének szentelt oltár elõtt térdelt, és imádkozott. Edwin mindig mulatságosnak tartotta váratlanul betoppanni valahova, de a papok most nem lepõdtek meg, mivel észre sem vették, annyira belemerültek az fohászkodásba. Megvonta a vállát, megérintette a fõpap(<i>Ludvik, így hívják</i>) tar koponyáját, majd a kormányzónál termettek. Õ éppen a segédjéért üvöltözött. Meghökkent, mikor hirtelen megjelentek elõtte, aztán egy pillanatra ideges vigyorba rándult az arca a rendkívül buta arccal térdeplõ papot nézve. Õt sem hagyta megszólalni, odalépett, megragadta az éppen felocsúdó kormányzó karját, másik kezével az egyik kristályt ragadta meg a zsebében, néhány szót suttogva ráhangolódott a szigetek közötti kiépített stabil térkötésekre, és ugrott, remélve, hogy három személyt képes lesz biztonságosan eljuttatni a zavaros mágikus tér...
