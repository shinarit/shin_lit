<p>
A füstös, sötét, zajos kocsma aznap este különösen hangos volt, de ez nem zavarta önbizalmában a belépő Renist. Kutató tekintete körbevillant a helyiségben, de nem állt meg bámészkodni, odament a pulthoz, kért egy korsó sört, majd leült az egyik félreeső asztalhoz. Lassan kortyolgatta a sört. Igen, itt adnak a látszatra, - gondolta -  bár a törzsvedégek nem isznak ilyesféle nedűt általában, az ital meglehetősen ízletesnek bizonyult. Tudta, hogy felkeltette az itt lévők figyelmét, hiszen ereiben meleg, erőtől és élettől lüktető vér csordogált. Nem érezte veszélyben magát, bár az épületet tűzbiztosra építették, azért voltak más fegyverei is. És neki amúgy is szüksége volt a figyelemre, hiszen ezért jött ide.
Az átlagos halandó mikor idejön, nem tudja, mi vár rá, hiszen laikus szemmel ez egynek tűnik a mostanában divatos gótikus helyek közül, pedig sokkal sötétebb titkokat rejt magában. A mágus azért jött ide, hogy ezek közül a titkok közül kifürkésszen, és esetleg a saját céljaira felhasználjon néhányat.
</p>
<p>
&nbsp;
</p>
