<p>
Marvin - 1871-ben született, 7 éves korában magániskolába vonult, mivel a varázslók felfedezték a tehetségét. Ennél fogva nem találkozott családjával, egy ideig próbálkozott, de aztán más dolgok kezdték érdekleni. Eredeti neve Charles Edmund, a Marvin nevet a varázslók adományozták neki a rend történetének híres varázslója után, ugyanis Charlesban annak reinkarnációját vélték felfedezni. Képességeit a fürkésző és mentál mágiákban terjesztette ki, 1986-ban függetlenítette magát a rendtől, bár nem fordult ellenük, de nem az ő céljaikért küzdött. //Kutat// 
</p>
<p>
Renis - Marvin tanítványa 1987-től. Ösztönös varázsló, Marvintól tanulta meg fókuszálni erejét. Azelőtt egyik dühkitörése alkalmával felrobbantotta a helyi kiskocsmát, és ezért a rendőrség börtönbe zárta. A rend meg akarta előzni a további rombolásokat illetve az esetleges lelepleződést, ezért meg akarták fosztani Renist mágiájától. Marvin azonban közbelépett, és pártfogásába vette a zabolátlan ifjú tehetséget, hiszen szüksége volt egy olyan precíz eszközre, mellyel megszerezhette a kutatásaihoz szükséges pénzt. 
</p>
<p>
Skie - Ő volt az egyik az 1971-ben a Kalahári sivatagban eltűnt katonák közül. Eredeti neve Simon T. Woods, kitűnő katona, jól ért a lőfegyverekhez, főleg a messzehordó lőfegyverekhez, repülős. Egy titkos küldetés során elvileg menekültek csoportját kellett volna elfogniuk, de a tervbe hiba csúszott, arra nem számítottak ugyanis, hogy a menekülők vámpírok. A csapat a leszállás után mészárlás áldozata lett,de Simon hősiesen védte a repülőt. Egy vámpírt a mesterlövészpuskával szedett le, egyet pedig közelharcban tett hidegre, mielőtt ártalmatlanították volna. A vámpírok vezetője úgy látta, hogy a fickó nagy tetteket hajthat még végre, ezért vámpírrá tette és tanítványáva fogadta. Simon okos volt és nem akart meghalni, a tanulást választotta, mivel egy új életet kellett kezdenie. Végül, mikor mindent megtanult a mestertől, az elengedte őt, hogy egyedül állja meg a helyét a világban új képességeivel. 
</p>
<p>
Flesh - Flesh mindig is vad természetű vámpír volt. Majdnem ez okozta vesztét is, mikor úgy 5 évvel ezelőtt egy szimpla akció során túl korán ugrott, és ez 4 társa halálát okozta. Viszonzásból a megmaradt haverok erősen ellátták a baját a hegyek közt, majd ott hagyták a havon, hogy a napfelkeltével elenyésszen e világról. Csak a jószerencsén múlott, hogy nem így történt. A kétségbeesés és az &quot;élni akarás&quot; hozta össze őt egy hasonlóan balsorsú vérfarkassal. A túlélés érdekében összejátszottak és félretették a viszályokat, és a két rokon lélek közt szinte testvéri kapcsolat keletkezett az évek során. 
</p>
<p>
Duncan - A vérfarkasok veszedelmes teremtmények. De néha nekik is eldurran az agyuk, mint ahogy Duncané is, aki egy kemény beszólás után hazavágta a csorda főnökének fiát. Egyértelmű, hogy ezután menekülnie kellett. És természetesen, mikor már azt hitte, hogy rosszabb már nem lehet, belefut egy félig döglött vámpírba. Körülbelül itt rúgta fel a régi szabályokat, és döntött úgy, hogy kicsit változtat a dolgok állásán. Elvégre őt most kiközösítették, és az ellenségem ellensége a barátom...
</p>
