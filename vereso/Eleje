<p>
/*A dokk sötétségbe borult, ahogy a nap letűnt a végtelen óceán horizontján. Skie talált egy alkalmas helyet, de az már az ellenséges banda területén belül volt. Nesztelenül lopakodott a rozsdamarta konténerek közt, egészen a daru sárga tartóoszlopáig. A 40 tonnás teherbíró képességű elektromos rakodódaru tornya meg sem remegett, mikor Skie két hatalmas ugrással áthidalta a vezérlő és a föld közt lévő cirka 20 méteres távolságot. A bent ülő darukezelő nem ébredt fel többé álmából, a biztos kezű bérgyilkos egy mozdulattal kitörte a nyakát, majd körbenézett. Odalent, a szállítóhajónak álcázott főhadiszálláson katonák őrjáratoztak. Skie ráérősen vette elő tokjából a német Heckler &amp; Koch típusú, PSG-1-es félautomata snipert, melyet az idők folyamán itt-ott megváltoztatott a precizitás érdekében. Miközben elkezdte összeszerelni a fegyvert, fél szemmel már a katonákat számolta. Minden a terv szerint halad - gondolta, és letámasztotta a fegyvert, majd beállította a fókuszt, és várt. Innentől a munka nagy része a precizitáson és a lenti csapaton múlt. 
</p>
<p>
Eközben lent, mint egy hatalmas, mozgó ködfelhő, úgy haladt egy kisebb csapat a szállítóhajó pallója felé. Marvin varázslata hatásosnak mutatkozott, a hajó fedélzetén a két őr nem vett észre semmi különöset az esti, lassan gomolygó ködön kívül. Nyugodtan sétáltak kék színű uniformisukban, és közben a tegnapi focimeccs döntő pillanatairól cseverésztek. Az álca alatt a csapat lassan, de magabiztosan sétált át a hajó fedélzetére, és éppen a két őr mögött állt meg. A páros hangját még a tenger morajlása sem tudta elnyomni: 
</p>
<ul>
	<li>Nan fiam, én mondom neked, hogy Cannavaro istenadta tehetség! Ahogy az utolsó 5 percben átemelte a labdát a kapus feje fölött ott San Siroban...</li>
	<li>San Siroban? Miket beszélsz te vén melák? Cannavaro sosem játszott San Siroban, akkor még nem is volt benne a csapatban!</li>
	<li>Nem -e? Csak nem azt akarod mondani, hogy a tavalyi csapatban valaki más lőtte azt a gólt?</li>
	<li>Nem is tavaly volt a San Siro-i meccs...no várj, idő van - mondta Keaves, és elővette rövidtávú adóvevőjét - Főnök, itt Keaves, minden tiszta. Vége.</li>
	<li>Értettem. Vége - hallatszott a vonal túlfeléről egy mély, dörmögő hang.</li>
</ul>
<p>
Keaves egy laza mozdulattal visszacsúsztatta tokjába az adóvevőt. Ezzel egyidőben a tőlük 300 méterre a daru tetején várakozó Skie, aki csak erre várt, útnak indította első lövedékét, ami egy tizedmásodperc múlva Nan koponyájában állapodott meg. Nan élettelen teste halk nyekkenéssel ért földet, és mielőtt még társa felocsúdhatott volna, ő is kapott egy golyót a mellébe. Skie kissé engedett fegyvere szorításából, mivel egyelőre nem volt több célpont a láthatáron. Időközben lassan eloszlott a köd, és látni engedte a hullák mögött ácsorgó csapat tagjait. 
</p>
<p>
*/ korrektúra majd 
</p>
<p>
&nbsp;
</p>
<p>
Vor higgadtan figyelte, ahogy Jan idegesen járkált fel-alá a szűk kabinban. Rápillantott az ajtó felett végtelen nyugalommal köreiket rovó mutatókra, majd azt mondta: 
</p>
<ul>
	<li>Tíz perc, és itt lesznek. Ha nagyon nem bírsz magaddal, menj és ellenőrizd Nanékat, nem fagytak-e még oda a fedélzetre...</li>
</ul>
<p>
Jan sosem szerette a várakozást, ilyenkor mindig olyan érzése volt, mintha valami történne odakint, amíg ők itt bent nyugodtan üldögélnek. Végül nem bírt egyhelyben maradni. 
</p>
<ul>
	<li>Előbb ellenőrzöm az árut, aztán megnézem Nanékat a fedélzeten. - Mondta, majd lassan elindult lefelé a fémlépcsőn.</li>
	<li>Tőlem aztán ellenőrizheted - mondta Vor nemtörődöm hangsúllyal - De erre is van emberünk az alsó szinten.</li>
</ul>
<p>
Vor még hallotta, ahogy Jan valami olyasmit dörmögött neki vissza félvállról, hogy jobb a békesség, aztán társa eltűnt a lépcső alján. 
</p>
<p>
&nbsp;
</p>
<p>
Eközben a csapat tagjai behatoltak, és sietve indultak a hajó feneke felé. Elöl Renis, a varázslótanonc ment, aki mesterével, Marvinnal folyamatos kapcsolatban állt. Marvin kívülről koordinálta az akciót, folyamatosan szemmel tartva az őrök mozgását. Az akció minden része tökéletesen ki volt számítva. Most a gyorsaságon volt a hangsúly, és a pontosságon. Elérték az első lépcsőkanyart, amelynek alján egy őr várakozott. Kis időmúlva az őr szájához emelte adó-vevőjét, és bejelentkezett. Abban, a pillanatban, hogy az adó-vevőt visszacsúsztatta tokjába, megjelent mögötte a Flesh, és egy gyors mozdulattal félig átvágta az őr torkát másfél araszos körmével, majd elkezdte szívni az áldozat vérét, nehogy egyetlen csepp a földre hulljon. Közben a hullát magával vonszolva félreállt az útból, hogy a többiek továbbhaladjanak, amíg ő eltünteti a nyomokat. 
</p>
