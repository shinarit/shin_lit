A kikötõ lármás volt a készülõ hajók körüli felfordulástól. Laren, a családja második gyermeke, a köztársaság egyelõre névtelen és jórészt csak papíron létezõ flottájának parancsnoka. A köztársaság nagyjából tucatnyi szárazdokkot fejlesztett fel magas szintre rendkívül rövid idõ alatt, iszonyatos arany és manaköltséggel, mivel nem engedhette meg magának a késlekedést, s így a tanács megszavazta az irreálisan magas költségek kifizetését is.
Egy hónappal ezelõtt még rengeteg mérnök, mágus és persze még több egyszerû munkás dolgozott itt, látszólag teljes káoszban, valójában pontos tervet követve, és felépítették az új dokkot. Most csak a hajómérnökök, egyszerû munkások és az ide rendelt, speciálisan képzett mérnök-mágusok tartózkodtak a mûhelyben és környékén, valamint a majdani legénység egy része gyakorlatozott a közeli tisztáson és a már meglévõ sorhajók legénysége ellen a régi, néhol korhadt freggatokon, tutajokon.
Pár héten belül vízre fut az négyszázadik sorhajó is. Azért esett a választás ezekre a hajókra, mert, bár nem a legütõképesebbek, s nem is a leggyorsabbak, de a fenntartásuk az erejükhöz képest az egyik legjobb, a távolság pedig nem számít a birodalmat behálózó térkapuhálózat mellett.
Minderre azért volt szükség, mivel a fokozódó ellenséges aktivitás és a mágia alig érzékelhetõ, de rendkívül aggasztó destabilizálódása nehézkessé tette a birodalom védelmét, mivel az azt eddig ellátó sárkányok, mint a mágia lényei, szintén bizonytalan helyzetbe kerültek.
