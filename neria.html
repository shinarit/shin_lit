<html><p>Neria kint állt a szobája erkélyén, végigtekintett az éjszakai Denerim látványán. Ilyenkor nem volt szembetűnő a rombolás, amit az utóbbi napok harcai okoztak. A harcok... hirtelen megborzongatta a hűvös éjszakai szellő, ami utat talált a páncélhoz szokott bőrnek szinte ismeretlenül finom ruha anyagán keresztül. Az utóbbi hetekben szinte csak aludni vette le a páncélját, ami most a szobában pihent egy széken, fejetlen őrként vigyázva az álmát - álmukat. Mintha a gondolat vonzaná, megjelent Leliana, és átölelte hátulról, jóleső meleget nyújtva a hideg éjszakában.</p>
<p>"Felébresztettelek?" kérdezte Neria valódi aggodalommal a hangjában, kissé naívan, hiszen csöndben állt már percek óta.</p>
<p>"Arra ébredtem, hogy a takarómat ölelem... min tűnődsz? És miért ebben a hidegben, mindjárt megfagyok" bújt hozzá még szorosabban Leliana "Gyere be a melegbe és igyunk egy kis meleg tejet. Elmondod mi aggaszt."</p>
<p>Neria megfordult az ölelésében, a derekára tette a kezét, az arcuk ujjnyira egymástól "Emlékszel amikor arról beszéltünk, mi lesz ezután? Hogy majd együtt utazunk mindenfelé és felfedezzük a világot." Leliana felvonta a szemöldökét. "Azt ígértem Alistairnek, hogy itt maradok vele Denerimben, segíteni amíg belerázódik. Hónapokig is ide lehetek kötve, és nem szeretném, ha... szóval menj nyugodtan, ha úgy érzed, hogy menned kell." Sosem bánt jól a szavakkal, mindig a bárd beszélt többet kettejük közül. Az elmosolyodott "Jaj te, egész eddig nem volt időnk egymásra, most szerinted csak úgy itthagynálak? Annyi ember szorul most segítségre. No és annyi minden van itt a fővárosban, Fereldenhez képest még a cipőkínálat is egész mutatós. No meg fűtött konyháik" mosolygott hamiskásan, hátralépett és húzta magával az elfet is.</p>
<p>Amaz hagyta magát behúzni az azóta meglehetősen kihűlt hálóba. A kandallóban parázslott a tűz emléke, a fő fényforrás mégis a falra akasztott pajzs mögül szűrődött. Spellweaver tiszta lángja és halkan sercegő elektromossága visszaverődött a kőfalról, lágy derengésbe borítva a szobát. A kandalló lágy fénye megcsúszott a karcsú, sárkánycsont páncél vállrészén, kiemelve Wade mester finom munkáját. Ahogy elhaladtak az asztal mellett, a szeme megakadt a szerteszét heverő pergameneken, a beszáradt tintán, a törött tollakon, majd a saját tintafoltos kezén. A megkezdett és félbehagyott irományok az arkán harcos útjáról szóltak. Sem ideje, sem energiája nem volt, hogy leírja a gondolatait, de érezte, hogy ezt a gyönyörű hagyományt nem szabad veszni hagyni. Márpedig tudtával jelenleg ő az egyetlen művelője és ismerője, és bár a fődémon halott, az élet nem lett veszélytelen, így mihamarabb le kell jegyzetelnie amit tud.</p>
<p>Ahogy a gondolatok lelassították a mozgását és elterelték a figyelmét, Leliana húzása erősebbé vált, visszaterelve a jelenbe. Leliana. Egy ember, ő pedig egy elf. Ami fontosabb, egy ember, egy harcos bárd, és egy ősi elf tradíció követője, amiről semmit nem tudnak, egy démont, jó szellemet magába fogadó mágus, aminek az elfekre gyakorolt hatása szintén ismeretlen. Az elfek kissé máshogy álltak a túlvilág szellemeihez, úgy tartották, nem létezik jó vagy rossz szellem (démon), mindegyikkel körültekintően kell bánni, de lehet bánni. Wynne-t elnézve, ez szokatlanul hosszú életet eredményezhet, de a sok-sok ellenpéldát, a bukott mágusokat eltekintve brutálisan rövidet is.</p>
<br/>
<br/>
<p>Neria kint állt a parancsnoki szoba erkélyén, a nyári nap lemenő sugarainál szemlélve az aznapra utolsó simításokat végző munkásokat, a falakon őrt álló katonáit. Nehéz páncélja kényelmesen és megnyugtatóan simult testére, a langyos szellő finoman simogatta az arcát Neria vörös tincseivel és fonataival ahogy karba tett kézzel gondolta végig a nap eseményeit és a holnap terveit. Bár az Építész állta a szavát, és hónapok óta nem találkoztak démonfattyakkal a környéken, az éberség nem hagyhatott alább, ahogy az erőd neve is utalt rá.</p>
<p>Az "Anya" néven futó őrült tenyészkoca legyilkolása óta eltelt évek alatt sokminden változott. Sigrunon felülkerekedett a halálvágy, és beteljesítette a légiója végzetét. Remélte jó halála volt. Anders hűen a csapodár jelleméhez otthagyta a rendet, nem is érdekelte igazából, hova ment. A szellem, ami megszállva tartotta szegény Aura férjének testét, végül eltávozott. Oghren példás családapa ugyan nem lett, de annyit foglalkozott a fiával és annak anyjával, amennyit csak a körülmények engedtek, a démonfattyak ritkulásával ez rendszeres látogatásokat és együtt megírt ügyetlen leveleket jelentett. Ez mosolyt csalt az arcára. Hiába, egyikük sem az érzelmek kifejezésének embere (vagy inkább törpéje és elfje). Egyszer még ő is meglátogatta a családot, amikor arrafele vezette a kötelesség, helyes kis kölöknek tűnt, bár még nagyon fiatal nem csak törpe, hanem elf mércével is.</p>
<p>Páncélkesztyűs kezével kisöpörte a lágy esti fuvallat által az arca elé kotort tincseket. Nathaniel elhivatott katonája lett a rendnek, elszánva arra, hogy visszaállítja a családja becsületét, valami birtokot is kapott a hőstetteiért valahol. Ő az ilyesmi ügyeket inkább rábízta a kincstárnokra, amíg volt elég pénz, hogy fizesse a katonáit, a rendtagokat (már aki maradt, az a szerencsétlen sorsú elf is szinte azonnal az Anya megölése után eltávozott) és a munkásokat, nem érdekelte. Legfeljebb kér Alistairtől. Újabb mosoly, ahogy a királyra gondolt. Bár nem volt egyszerű az utóbbi néhány év, biztos volt benne, hogy Alistair gondolkodás nélkül cserélt volna vele, ha ezzel megszabadul a királykodás terheitől. Elkomorodott, ahogy eszébe jutott az utolsó alkalom, amikor találkoztak. Szegény Mhairi hogy meg volt illetődve. Szegény lány tehetséges harcos volt, ha nem akar annyira bekerülni a rendbe, jó eséllyel túlélte volna az egész kalamajkát, és talán ő lenne most az őrség vezetője.</p>
<p>Megrázta a fejét, a rengeteg halottra gondolva. Sebesültek nem akadtak, a gyógyító tudománya ezt megakadályozta. A hatalma még a friss, pár perce halottak visszahozására is kiterjedt. De itt már hónapok óta sem halott, sem sebesült nem fordult elő, az építkezésből származó kisebb karcolások, törések kivételével. A befejezettség érzéséhez nem csak a környék fenyegetettségének megszűnése járult hozzá, az sem segített, hogy a parancsnok legfontosabb dolga, hogy szegény mellvédről lezuhant munkásnak összeforrassza a törött combcsonját. Bár nem ítélte el azokat, akik elhagyták a rendet, akkor nem értette őket.</p>
<p>Állítólag Denerimben futólag látták őket együtt,</p>
</html>














